     

 
    

...21-

sentis est in βιβρώσκω γιγνώσκω, quo durantis vel pro-
gredientis actionis, in μορμύρω γογγύζω παφλάζω, quo soni,
in„ παμφαίνω μαρμαίρω, quo splendoris longe fulgentis, in
μαιμάω λιλαίομαι, quo appetitus species reddatur (V. Curtium,
Tp. u. Mod. p. 153 sq.). Aoristi secundi non raro apud Home-
rum est (πεπιθεῖν λελαθέσθαι λελαβέσθαι), nec non tuturi
in reduplicatis apud eum formis, quibus simplicium futurorum
notio est. Sed quum proprium exstiterit in perfectis et in aori-
stis reduplicatis reduplicationis genus, quod ipsa forma ab eo,
cuius in praesentibus usus est, seiungitur (γιγνώσκω μαίμαω
μορμύρω —— τεθνηκέναι λελαβέσθαι), sequitur et propriam
atque certam fuisse huius reduplicationis notionem et eandem
principio fuisse aoristi reduplicati atque perfecti. Eam autem
his communem fuisse putandum est significationem, qua postea
etiam, quum alia re satis distincte differrent, quandam tamen
notionis similitudinem retinuerunt. Atque id sane perfectis et
aoristis reduplicatis commune est, quod, quum praesente actio
durans vel progrediens proponatur, perfectam significant actio-
nem. Quam aoristo etiam inesse, quippe quo absolutum con-
tineatur facinus, supra explicatum est. Neque alia est in
, reduplicatis apud Homerum futuris atque in aoristis reduplica-
tionis potestas, quum his quoque absolutum facinus vel id quod
absolvi fingitur proponatur. Perfectam verum actionem ne quis
eandem prorsus esse putet atque praeteritam. Posteriore autem
aetate, quum perfectum et aoristus et notione et forma accu-
rate inter se distinguerentur, reduplicatio' proprium perfecti
signum factum est et ab aoristo recessit, ut, quum multa re-
duplicatorum aoristorum exempla apud Homerum inveniantur,
perpauca tamen apud posteriores servata sint (ἀγαγεῖν). Ea
autem perfecti notio evasit, ut subiecti significaret statum. in
perfecta actione conquiescentem, quum aoristo merum notaretur
facinus absolutum (v. Curtium, Erl. p. 102). Neque qui factum
sit, ut reduplicatio in perfecto remaneret, ab aoristo recederet,
ita obscurum est. Primum enim forma amplificata ad durantis
magis actionis quam ad facinoris quod durare non cogitatur
significationem apta est; altera est causa, quod, quum meris
plerumque radicibus propria aoristi hoc est absoluti facinoris
notio inesse putaretur, aoristi secundi, etsi solas continebant

